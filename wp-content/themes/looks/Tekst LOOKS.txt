Welkom bij Looks Kapsalon & Haarwerken.
Mijn naam is Geert Oosting en ben ruim 35 jaar werkzaam in het kappersvak. Ik heb 10 jaar ervaring opgedaan bij verschillende werkgevers en ben toen zelfstandig ondernemer geworden.
Als kapper/haarwerkspecialist sta ik klaar voor zowel mannen als vrouwen, jong en oud: wassen, knippen, föhnen, kleurbehandelingen, krullen zetten, haarwerken, en nog veel meer. 
In al die jaren heb ik ook klanten gehad die geconfronteerd werden  met dunner wordend haar, vroegtijdige kaalheid en vormen van tijdelijke of permanente haaruitval wegens ziekte.
Haarwerken, haarstukken en pruiken bieden hiervoor een passende oplossing.
Als kapper wil ik graag alle klanten helpen en heb ik besloten om een scholings- en keuringstraject te volgen voor een officiële erkenning als haarwerkspecialist. Als erkend en gecertificeerd  haarwerkspecialist kan ik u haarwerken/pruiken bieden die, wanneer u een verklaring van een arts of specialist heeft, worden vergoed via uw zorgverzekering.
Persoonlijke aandacht en vakkundigheid staan bij mij voorop.
Advies is altijd gratis, net als het kopje koffie of thee tijdens uw afspraak.
Bel voor een afspraak: 050 – 52 70 449.
“Ik spreek over haarwerk, omdat het woord pruik niet goed kan uitdrukken wat een haarwerk voor iemand kan betekenen”

Uw kapper en haarwerkspecialist,
GEERT OOSTING

Tot ziens!
 
Intake en adviesgesprek
Uw eerste afspraak is een geheel vrijblijvend en kosteloos intakegesprek van ongeveer anderhalf uur. De salon bestaat uit twee ruimtes: een kapsalon, met daarnaast een afgeschermd gedeelte voor haarwerken. In de sfeervol ingerichte haarwerksalon kunt u in alle rust uw wensen ten aanzien van uw haarwerk met mij bespreken. Nadat alle ins en outs zijn besproken, zal ik u een advies geven om tot de best mogelijke oplossing voor uw haarprobleem te komen.
Heeft u een verklaring/aanvraagformulier voor hulpmiddelen/verwijsbrief  van een arts of specialist? Dan komt u in aanmerking voor een vergoeding van uw zorgverzekering. (Houdt hierbij wel rekening met uw jaarlijkse eigen risico).
Doorpassen modellen en keuzemoment
Vervolgens ga ik voor u aan de slag om een selectie confectiehaarwerken voor u te bestellen. Tussen twee en zes werkdagen zal deze selectie voor u in de kapsalon aanwezig zijn, en maken we opnieuw een afspraak (welke ook geheel vrijblijvend en kosteloos is) voor het passen van de gemaakte selectie.
Wanneer u een keuze heeft gemaakt, zorg ik ervoor dat uw haarwerk goed aansluit op uw hoofd en maak ik het passend bij uw gezichtsvorm.
Hierop volgt een uitgebreide gebruiks- en onderhoudsinstructie van uw haarwerk. Als u kiest voor een haarwerk op maat, is de levertijd ±12 weken, mocht dit langer duren, dan wordt direct telefonisch contact met u opgenomen.
Weet u niet zeker of u een haarwerk nodig heeft (bijvoorbeeld tijdens een chemobehandeling)? Dan bestaat ook de mogelijkheid om een haarwerk te reserveren voor minimaal drie, en maximaal zes weken.
Nazorg/controle
De derde (bel)afspraak volgt na ± 4 tot 6 weken, om te kijken of alles naar wens is. Er kunnen dan eventueel kleine aanpassingen worden gemaakt. Deze nazorg is niet uitsluitend voor deze periode, u mag tussentijds altijd bellen met vragen over uw “nieuwe haar”.
Wilt u uw haarwerk door mij laten verzorgen? Dan behoren wassen, drogen, modelleren en stylen ook tot de mogelijkheden.
Afspraak maken
Om u goed van dienst te kunnen zijn, neem ik alle tijd om de bovenstaande fasen met u te doorlopen. U kunt uitsluitend terecht op afspraak, door contact op te nemen via 050 – 52 70 449. Deze afspraak kan binnen vijf werkdagen worden gepland. Bekijk alvast het modellenboek om een indruk te krijgen van het assortiment.
Heeft u op medische indicatie een haarwerk nodig, en kunt u vanwege uw ziekte niet langskomen? Dan kunt u een afspraak maken voor een (zieken)huisbezoek, binnen 15km vanaf Kapsalon Looks.
Heeft u een klacht? Meld deze zo spoedig mogelijk.
Verder verwijs ik naar de website van de ANKO en De Geschillencommissie.
 
Contact
Eendrachtskade NZ 1
9718 BA Groningen
U kunt het beste contact opnemen via 050 - 52 70 449
Openingstijden
Maandag	Gesloten
Dinsdag	9:00 — 18:00
Woensdag	9:00 — 18:00
Donderdag	9:00 — 18:00
Vrijdag	9:00 — 18:00
Zaterdag	9:00 — 16:00
Zondag	Gesloten
Routebeschrijving
Kapsalon Looks is goed bereikbaar en ligt nabij Q-Park Westerhaven.
De Eendrachtskade voert maximaal 2 uur (betaald) parkeren.
 
© 2020 Kapsalon Looks.
Algemene voorwaarden UV-branche

Logo fotograaf + Social media


